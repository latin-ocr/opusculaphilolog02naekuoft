CALLIMACHI
ΙΙ Ε G A L E.

Ι.

Prooemium quoddam Callimachum suae de Hecale narrationi
praeposuisse facile quivis ex usu poetarum coniiciet. Id ego
prooemium cx genere τῶν δικανικῶν προοιμίων, quae Aristote-
les dicit, vel, quod vulgo dicitur, prologum galeatum fuisse
indiciis quibusdam, non illis ab omni parte certis, sed tamen
indiciis, credo. Primum quum Callimachus etiam hoc egisse
Hecale scribenda videatur, ut adversarios suos, qui ipsum car-
mini maiori, continuo, uni, epico, scribendo imparem esse signi-
ficassent, refelleret, qua de re in Prolegomenis ad Hecalen pag.
6. 7. 8. 9. ,expositum est, eam criminationem attingendi aptissima
occasio erat in exordio eius carminis, quo Callimachus se cri-
minationem illam refutaturum, praeclaro exemplo, sperabat.
Deinde inter Fragmenta Hecales, ea dico quae addito carminis
nomine afferuntur ab antiquis scriptoribus et grammaticis, non-
nulla sunt, quibus nullum aptiorem locum quam in hoc, quem
ego mente concepi, prologO, excogito. Qua in re non moror,
si qui futuri sint, qui dicant fingi a me prologum, ut habeam,
quo loco collocem, quibus alium locum invenire nequierim.
Iniqui illi, si quid video, neque satis edocti, quas leges et quam
libertatem critici munus habeat, cui colligere membra destructi
ac deperditi operis dispersa, membrorumque fragmenta, atque
iterum componere, et in unum quasi corpus, pristino, quod olim
suerit, quam simillimum, redigere propositum sit. Quod munus
quum sere totum in veri similitudine constet, neque postulari hoc
neque exspectari potest, ut quicquid superest fragmentorum,

