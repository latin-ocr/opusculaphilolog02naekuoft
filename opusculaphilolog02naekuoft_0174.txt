—164-

sic fragmenta non pauca, partim Hecales, h. c. quae ad Heca-
lcn diserte referunt testes antiqui, non facile illa alio modo re-
digenda in ordinem, partim apta ad Hecalen, ordino aptoque
huic carmini.

Itaque haec ego appello

ἐπεισόδια.

vel, si quis malit, quoniam singula EpisodIa communi quodam
vinculo inter se nexa fuisse probabile est, ἑπεισό διον. De
ambitu eius partis quivis coniecturam ex mensura carminis faciet.
Veluti, ut ego meam faciam, multa potuit Theseus et accurate
ducentis narrare versibus. Formam narrationis quod attinet,
mihi fragmenta nonnulla hoc sonant, ut ipsum narrantem suis
verbis Theseum audire mihi videar. Sed tamen non negaverim
unum alterumve factum brevitatis caussa altero narratum modo
esse, ut poeta breviter referret, quae narrasset Theseus: qui est
modus in Odyss. XXIII. 310. sqq. alibi. Apparet autem, quam
commodam exspatiandi occasionem poetae fecerit secura apud
hospitam commoratio Thesei, et quam scite in medio fere poe-
mate insertum Episodium fuerit, ut callide differretur magnus
exitus, pugna Marathonia, deque heroe ut praeclara excitaretur
exspectatio.

Initium saciam ab eo Fragmento, quo Hecale, ut mihi qui-
dem videtur, cupiditatem audiendi suam declarat, CCLXI.

μύθου δὲ πασαίμην
ἥδιον.

sic, μύθου, ut est apud Athenaeum 1. p. 24. A. θύμου, thymo,
Ruhnkenii emendatIO, recepta adeo ab Ernestio, Blomfieldio,
Boissonadio, metrum pessum dat illata caesura trochaica, de qua
satis dictum Cap. Ι. p. 32. sq· Neque video quid tam male
habeat viros doctos in dictione hac, μύθου πάσασθαι, sermone
satiari. Hoc enim consilio laudat Callimachum Athenaeus, ut
doceat πάσασθαι, quum alibi sit ἀπογεύσασθαι, apud recentio-
res esse πληρωθῆναι, satiari. Siquis tamen pervivaoiter resis-
tat, contendatque πάσασθαι proprie tantum de vera satietate,
quae edendo efficitur, recte dici, facile hoc quicquid est duritiae
emollietur ita constituta sententia, ut significatio verbi non

